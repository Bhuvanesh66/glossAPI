Τα τρία πρώτα χρώµατα µας θυµίζουν τα χρώµατα του ήλιου και της φωτιάς και λέγονται θερµά 
χρώµατα. Τα τρία επόµενα µας θυµίζουν το νερό στη φύση και λέγονται ψυχρά χρώµατα.

Οι καλλιτέχνες συνηθίζουν να δηµιουργούν σειρές έργων µε το ίδιο θέµα αλλάζοντας τα χρώµατα της 
σύνθεσης κάθε φορά, ώστε να πετύχουν να αποδώσουν διαφορετικές διαθέσεις ή συναισθήµατα. Να 
σχεδιάσετε στο µπλοκ σε δύο σελίδες το ίδιο απλό θέµα (π.χ. ένα τοπίο) και να το χρωµατίσετε στην 
α΄ σελίδα µόνο µε θερµά χρώµατα και στη β΄ µόνο µε ψυχρά.
Στο τέλος να τα συγκρίνετε ως προς τα διαφορετικά συναισθήµατα που προκαλούν οι διαφορετικές 
κατηγορίες χρωµάτων.

Τα θερµά χρώµατα φαίνεται να πλησιάζουν προς 
τον θεατή, ενώ τα ψυχρά έχουν το αντίθετο 
αποτέλεσµα· φαίνεται να υποχωρούν µακριά 
από τον θεατή, προς το βάθος της σκηνής. 
∆ιαπιστώστε το, κοιτώντας την εικόνα 2.

Να σχεδιάσετε στο µπλοκ όποιο θέµα θέλετε και να το χρωµατίσετε µε θερµά και ψυχρά χρώµατα. 
Εκµεταλλευτείτε τη θερµοκρασία των χρωµάτων, για να δείξετε συναισθήµατα, αλλά και να αποδώσετε 
στο έργο σας την ένταση ή το βάθος της σκηνής.

∆ιπλώστε ένα χαρτί Α4 σε 6 µέρη, κόψτε 
και γράψτε σε κάθε κοµµάτι χαρτιού ένα 
συναίσθηµα, όπως βλέπετε δίπλα. Σχεδιάστε στην πίσω πλευρά ένα ανθρωπάκι ή ένα 
πρόσωπο και χρωµατίστε µε τα κατάλληλα 
χρώµατα που να δείχνουν τη διάθεση που 
γράψατε.
∆είξτε τα ζωγραφισµένα ανθρωπάκια στα άλλα µέλη της οµάδας σας και ζητήστε να µαντέψουν ποια 
διάθεση ή συναίσθηµα ζωγραφίσατε.

Το ξύλο μπορεί να επεξεργαστεί και να γίνει σκόνη για πολτό, να κοπεί σε λεπτά ξυλαράκια (π.χ. 
οδοντογλυφίδες), σε φύλλα και όγκους. Επίσης σκαλίζεται, καρφώνεται, κολλιέται, για να χρησιμοποιηθεί 
ως υλικό, με το οποίο θα κάνουμε τις κατασκευές μας.
Το χαρτί έχει ως πρώτη ύλη το ξύλο και επεξεργαζόμενο με άλλα υλικά δίνει διάφορες ποιότητες.

Θα µπορούσαµε να κατασκευάσουµε ένα µικρού µεγέθους ψηφιδωτό κολλώντας κατευθείαν τις ψηφίδες 
πάνω στη βάση. Όλοι οι ψηφοθέτες όµως γνωρίζουν ότι, για να κατασκευάσουν ένα αξιόλογο ψηφιδωτό 
και να αποφύγουν λάθη που δύσκολα διορθώνονται, πρέπει να σχεδιάσουν πρώτα µε µολύβι το θέµα 
τους στο χαρτί και να το χρωµατίσουν στα χρώµατα των ψηφίδων που θα χρησιµοποιήσουν.
Με µολύβι να σχεδιάσετε στο ατοµικό σας µπλοκ µια απλή µορφή. Να χρωµατίσετε τη µορφή και το 
φόντο στο έργο σας.
Με το µολύβι σας να γεµίσετε το έργο σας µε τα σχήµατα των ψηφίδων που θα αποφασίζατε να 
χρησιµοποιήσετε (κύκλους, τετράγωνα, κ.λπ.), αν κολλούσατε πραγµατικές ψηφίδες.

Το μέσα και τα έξω της µορφής
Με ποιον τρόπο θα τοποθετήσετε τις ψηφίδες µέσα και έξω από τη µορφή;
Θα χρησιµοποιήσετε:
α) ακανόνιστες ψηφίδες µε τυχαία τοποθέτηση; (σχήµα α)
β) τετράγωνες ή ορθογώνιες ψηφίδες µε κανονική τοποθέτηση (σαν σκακιέρα); (σχήµα β)
γ) τετράγωνες ή ορθογώνιες ψηφίδες τοποθετηµένες όπως στο χτίσιµο των τούβλων; (σχήµα γ)
δ) ψηφίδες που ακολουθούν το περίγραµµα της µορφής; (σχήµα δ)
ε) συνδυασµό κάποιων από τους παραπάνω τρόπους ψηφοθέτησης (π.χ. γ΄ και δ΄ τρόπο)

Ήταν κάποτε µια οικογένεια που είχε δύο παιδιά και ένα γατάκι. Μια µέρα η µητέρα αποφάσισε να πλέξει 
πουλόβερ για τα παιδιά της. Κάθισε και σκεφτόταν τι σχέδια θα βάλει στο πουλόβερ. ∆εν της ερχόταν 
καµιά καλή ιδέα, όταν... το γατάκι του σπιτιού πήδηξε στον καναπέ και έριξε το καλάθι µε τα κουβάρια 
στο πάτωµα. Αυτά άρχισαν να ξετυλίγονται και να κυλάνε µέσα στο δωµάτιο. Το γατάκι χαρούµενο 
έτρεχε πίσω από τα κουβάρια και η µαµά αγριεµένη πίσω από το γατάκι. Όταν κατάφερε να το πιάσει, κι 
ενώ ετοιµαζόταν να το µαλώσει, κοίταξε γύρω της και τι νοµίζετε πως είδε; Στο πάτωµα είχε σχηµατιστεί 
ένα καταπληκτικό σχέδιο!
Η συνέχεια του παραµυθιού και το σχέδιο του πουλόβερ βρίσκονται στα χέρια σου.

Αφήστε το χέρι σας να ξετυλίξει το κουβάρι της φαντασίας σας και µε τα µολύβια ή τους µαρκαδόρους 
φέρετε πολλές γραµµές, για να σχεδιάσετε τα πουλόβερ σας ή µορφές ζώων ή µορφές ανθρώπων ή 
µορφές αντικειµένων κ.ά.

Εκτός από τον Κάλντερ και τον Γυπαράκη, υπάρχουν 
και άλλοι καλλιτέχνες που σχεδιάζουν και δηµιουργούν 
έργα µε γραµµές – σύρµα. Ο Πάµπλο Πικάσο σχεδίαζε µε 
µονοκονδυλιές – δηλαδή έκανε σχέδια – µορφές µόνο µε 
µια συνεχόµενη γραµµή. Το µολύβι το ακουµπούσε πάνω 
στο χαρτί και το σήκωνε όταν τελείωνε το σχέδιό του. 
Μπορείτε να κάνετε τις δικές σας µονοκονδυλιές. ∆ηλαδή, µε µια συνεχόµενη γραµµή σχεδιάστε ένα 
λουλούδι ή γράψτε τα ονόµατά σας ή σχεδιάστε ένα πουλί ή ένα ζώο, ένα πρόσωπο, µια ολόκληρη 
παράσταση κ.ά.

Με τον αντίχειρα πιέζουµε 
στο κέντρο της µπάλας.
Περιστρέφοντας την µπάλα, 
τραβάµε και µε τους δυο αντίχειρες 
τα τοιχώµατα, για ν’ ανοίξουν.
Πιέζουµε ελαφρά πάνω 
στο τραπέζι, για να γίνει 
επίπεδη η βάση.
∆εν έχει σηµασία πόσο συµµετρικά στρογγυλή είναι η φόρµα του έργου σας. Σηµασία 
έχει να είναι τα τοιχώµατα ίσου πάχους σε όλο το έργο. Αυτό αποτελεί το πρώτο κριτήριο 
αξιολόγησης κάθε πήλινου αντικειµένου!

Ο ζωγράφος ∆. Μυταράς τοποθέτησε µία φωτογραφία του πάνω στον µουσαµά και ανέπτυξε 
γύρω της τη σύνθεση φροντίζοντας η φωτογραφία 
να ενσωµατωθεί και να αποτελεί αναπόσπαστο τµήµα 
του έργου του.
Με ποιο επαναλαµβανόµενο σχήµα επιτυγχάνει 
την ενότητα στη σύνθεσή του; Με ποιον τρόπο 
επιτυγχάνει την ποικιλία;
Τα παιδιά πήραν φωτογραφίες, τις κόλλησαν σε 
κάποια σηµεία του χαρτιού τους και στη συνέχεια 
ανέπτυξαν γύρω τους τη σύνθεση.

Μπορείτε να ξεφυλλίσετε ένα περιοδικό, να διαλέξετε µία εικόνα (µικρή σε µέγεθος), 
να την κόψετε και να την κολλήσετε στο µπλοκ ζωγραφικής. Στη συνέχεια ζωγραφίστε 
το έργο σας αναπτύσσοντας τη σύνθεσή σας γύρω από αυτήν.

Τεχνική των επαναλαµβανόµενων περιγραµµάτων
Σχεδιάστε µε γρήγορη γραµµή το περίγραµµα ενός ψαριού. Επαναλάβετε το περίγραµµα του ψαριού 
σε µικρότερο µέγεθος, µε τον ίδιο τρόπο (περίπου), στο εσωτερικό του πρώτου περιγράµµατος. Με 
τον τρόπο του επαναλαµβανόµενου περιγράµµατος θα γεµίσετε τα κενά µέρη της σελίδας µε µικρά 
και µεγάλα ψάρια, αλλά και µε διαφορετικές µορφές. Έπειτα µπορείτε να πάρετε µαρκαδόρους ή 
ξυλοµπογιές και να χρωµατίσετε τα ψάρια σας µε διάφορα χρώµατα.
 
Τεχνική του καρδιογραφήµατος
Κάποιος παρατήρησε ένα καρδιογράφηµα και µε τα µάτια της φαντασίας του είδε µια πρωτότυπη 
µορφή ψαριού να πάλλεται µέσα εκεί. Στη συνέχεια, σχεδίασε ένα καρδιογράφηµα. Μετά έφερε ένα 
περίγραµµα ψαριού χωρίς τα πτερύγια, γιατί αυτά σχηµατίζονταν από το καρδιογράφηµα. Τέλος, το 
χρωµάτισε µε µαρκαδόρους και ξυλοµπογιές, για να γίνει πιο ωραίο.
Παρατηρήστε τα έργα και εντοπίστε από ποιο έργο του Κλέε εµπνεύστηκαν τα παιδιά και τι διαφορετικό έκαναν.
 
Συλλογή εντόµων πραγµατικών ή φανταστικών
Παρατηρήστε ζωντανά έντοµα ή φωτογραφίες διαφόρων εντόµων και σχεδιάστε στη σελίδα του 
τετραδίου σας ή στο µπλοκ ζωγραφικής όσα από αυτά σας εντυπωσίασαν.
Προσέξτε να αποδώσετε τα ιδιαίτερα χαρακτηριστικά των εντόµων (τα 3 µέρη του σώµατος και τα 
αρθρωτά πόδια).
Μπορείτε, αν θέλετε, να σχεδιάσετε φανταστικά έντοµα. Στο τέλος, το κάθε παιδί να επιλέξει ένα από 
τα έντοµα της συλλογής του και να το ξανασχεδιάσει σε µεγαλύτερο χαρτί, χρωµατίζοντάς το µε τα 
χρώµατα που προτιµά, ώστε να αποτελέσει το έντοµό του, µέρος της συλλογής εντόµων της τάξης.
Με τον τρόπο αυτό σχεδιάσατε (στο µπλοκ) µια συλλογή από έντοµα πραγµατικά και 
φανταστικά.

Η εργασία που παρουσιάζεται εδώ έχει θέµα: 
∆ιατροφικές συνήθειες του ανθρώπου µέσα στον χρόνο. 
Ξεκινά µε τον πρωτόγονο άνθρωπο, συνεχίζει µε τη 
διατροφή των αρχαίων Ελλήνων, προχωρά στην Ελληνική 
παραδοσιακή διατροφή και καταλήγει στις διατροφικές 
συνήθειες της σύγχρονης εποχής.
Οι ατοµικές ζωγραφιές έγιναν πάνω σε χαρτιά µεγέθους 
Α4. Στη συνέχεια ενώθηκαν και δηµιουργήθηκε 
µία µεγάλη ταινία.
Κάποιες από τις εικόνες της εργασίας: 
 Οι διατροφικές συνήθειες του ανθρώπου µέσα 
 στον χρόνο.
Η ταινία προβάλλεται σε χειροκίνητη «τηλεόραση», η οποία 
κατασκευάστηκε από ένα χαρτόκουτο (µε διαστάσεις 50 x 35 x 25 
εκατοστά). Στην κάτω κλειστή µεγάλη βάση του χαρτόκουτου έγινε 
το άνοιγµα για την οθόνη. Αριστερά και δεξιά έγιναν αντίστοιχα 
δύο τρύπες, για να περαστούν οι δύο άξονες που θα γυρίσουν την 
ταινία. Μετά βάφτηκε το χαρτόκουτο, περάστηκαν οι άξονες και 
πάνω τους στερεώθηκαν οι δύο άκρες της ταινίας.
Το πίσω µέρος της χειροκίνητης τηλεόρασης 
και η ταινία τυλιγµένη στους δύο άξονες.
Ο πάνω άξονας τυλίγει τη µία άκρη της 
ταινίας, ενώ ο κάτω την ξετυλίγει, 
καθώς το παιδί αφηγείται.

Η πρώτη σας γελοιογραφία
Με κλειστά µάτια µπορείτε να σχεδιάσετε µια φιγούρα. ∆οκιµάστε το. Πάρτε τα µολύβια σας, κλείστε 
τα µάτια σας και πάνω σ’ αυτή τη σελίδα κάντε µια προσωπογραφία. Όταν ανοίξετε τα µάτια σας θα 
αντικρίσετε την πρώτη σας γελοιογραφία, αλλά µη διορθώσετε το περίγραµµα. Συµπληρώστε, όµως, τις 
λεπτοµέρειες που νοµίζετε πως είναι απαραίτητες.
Αν έχετε χώρο σ’ αυτή τη σελίδα κάντε και άλλες τέτοιες γελοιογραφίες.

Άλλα κόµικς (στο σπίτι) 
Να βρείτε κόµικς δύο σχεδιαστών. Να επιλέξετε τον πρωταγωνιστή της κάθε ιστορίας και να παρατηρήσετε 
τον τρόπο που ο κάθε σχεδιαστής δείχνει γραφιστικά τα συναισθήµατα του ήρωα (π.χ. τη χαρά ή τον 
θυµό ή την έκπληξη).
Ποιους τρόπους ανακάλυψε ο κάθε σχεδιαστής για να δείξει τα συναισθήµατα;
Να σχεδιάσετε µε το µολύβι σας ένα πρόσωπο χαρούµενο ή θυµωµένο χρησιµοποιώντας την τεχνική 
του σχεδιαστή που προτιµάτε.

Σχέδιο µε τη βοήθεια των γραµµάτων ή των σχηµάτων
Σχεδιάστε τα γράµµατα ή τα σχήµατα που ανακαλύψατε στη Γ3. α. Ενότητα στο Β.Μ. Στη συνέχεια, 
προσπαθήστε πάνω εκεί να σχεδιάσετε τις ίδιες µορφές ή κάποιες άλλες που ταιριάζουν µε τα σχήµατα 
ή τα γράµµατα. Για παράδειγµα, το Α που ανακαλύψατε στη µορφή του πύργου του Άιφελ µπορείτε 
να το χρησιµοποιήσετε για να σχεδιάσετε τη µορφή του πύργου ή κάτι άλλο, όπως τη µορφή µιας 
καµηλοπάρδαλης.

Και τα γράµµατα έχουν ψυχή! Και µάτια και 
πόδια! ∆εν το πιστεύετε; Να παρατηρήσετε 
προσεκτικά την εικόνα.
Να ζωγραφίσετε κι εσείς τα δικά σας 
γράµµατα, έτσι ώστε να χαµογελούν, 
να κλαίνε, να κάνουν γκριµάτσες.

Κάντε λάθος αν νοµίζετε πως µε τα γράµµατα γράφουµε µόνο λέξεις και προτάσεις σε ευθείες 
γραµµές. Μπορούµε και να ζωγραφίζουµε µε λέξεις! Είναι ένας τρόπος που εκµεταλλεύτηκαν οι 
ποιητές για να «ζωγραφίζουν» τα ποιήµατά τους. Αλλά και οι γραφίστες ζωγραφίζουν µε τις 
λέξεις, για να διαφηµίσουν τα προϊόντα τους.
Ζωγραφίστε κι εσείς µια εικόνα, χρησιµοποιώντας 
κάποιες λέξεις ή προτάσεις σχετικά µε αυτή.

Ο αρχιτέκτονας είναι ειδικευµένος µηχανικός που σχεδιάζει κτίρια ή χώρους ή τη διαµόρφωση του 
περιβάλλοντος και συνεργάζεται µε άλλους ειδικούς (πολιτικούς µηχανικούς, εργολάβους κ.λπ.). Πριν 
από τον σχεδιασµό του κτιρίου συζητά µε τον πελάτη του για τις ανάγκες που εκείνος έχει, όπως για 
παράδειγµα: Πώς θέλει να είναι το κτίσµα, πώς θα χρησιµοποιηθεί για τις οικονοµικές δυνατότητες 
(χαµηλό ή υψηλό κόστος κατασκευής), τις κοινωνικές ανάγκες (σπίτι για µικρή ή πολύτεκνη οικογένεια) 
και τις επαγγελµατικές συνθήκες (εργάζεται πολλές ώρες, δέχεται πολλούς προσκεκληµένους) κ.ά. 
Λαµβάνει υπόψη του τις απαιτήσεις και τις απαγορεύσεις του πολεοδοµικού νόµου (π.χ. απαγόρευση 
πολυώροφων κτιρίων ή υποχρεωτική κάλυψη σκεπής µε κεραµίδια), το φυσικό περιβάλλον όπου θα 
χτιστεί το κτίριο, αλλά και το είδος και τον ρυθµό των άλλων κτιρίων που βρίσκονται στη γειτονιά.
Πρώτο σενάριο: Μια οικογένεια µε παιδιά έρχεται στο αρχιτεκτονικό γραφείο να συζητήσει µε τον 
αρχιτέκτονα για την κατασκευή ενός σπιτιού...
- Μοιραστείτε τους ρόλους (αρχιτέκτονας, µέλη οικογένειας) και εµπλουτίστε το σενάριο µε στοιχεία 
που λείπουν (π.χ. πόσα παιδιά, τι είδος κατοικία, σε ποιο χώρο θα ανεγερθεί κ.λπ.)...
∆εύτερο σενάριο: Αρχιτέκτονες αναλαµβάνουν να κατασκευάσουν ένα µικρό πάρκο σε µια αστική 
γειτονιά µε διαστάσεις 20µ x 15µ. Μοιραστείτε τους ρόλους.

Αυτό το ξέρεις;
«Προσωπογραφία» ονοµάζεται το έργο που απεικονίζει ένα πρόσωπο.
«Τοπογραφία» ονοµάζεται το έργο που απεικονίζει ένα τοπίο.
«Ηθογραφία» ή «Ρωπογραφία» ονοµάζεται το έργο όταν απεικονίζει µια σκηνή συνήθως της καθηµερινής 
ζωής, ενώ, αν απεικονίζει κάποια αντικείµενα της καθηµερινής ζωής, ονοµάζεται «νεκρή φύση».

Ώρα για παιχνίδι!
1) Γράψτε σε 4 κάρτες τις λέξεις: «προσωπογραφία», «τοπογραφία», «ηθογραφία», «νεκρή φύση».
2) Καθίστε σε κύκλο και βάλτε στη µέση τις κάρτες γυρισµένες προς τα κάτω, ώστε να µην βλέπετε τι 
γράφει η κάθε κάρτα.
3) Το παιδί που φοράει ρούχα µε τα περισσότερα κουµπιά αρχίζει πρώτο.
4) Τραβάει στην τύχη µια κάρτα χωρίς να δουν οι άλλοι τι γράφει, περιγράφει προφορικά ένα έργο που 
θα µπορούσε να ζωγραφίσει και να ταιριάζει µε την κάρτα. Για παράδειγµα, αν η κάρτα γράφει «νεκρή 
φύση», το παιδί που την τράβηξε θα µπορούσε να πει: «Σκέφτοµαι να ζωγραφίσω έναν πίνακα που 
δείχνει µια κανάτα γυάλινη άδεια και δύο ποτήρια γεµάτα».
5) Τα υπόλοιπα παιδιά ακούν προσεκτικά και γράφουν σ’ ένα φύλλο χαρτί τη λέξη που ταιριάζει σ’ αυτό 
το είδος ζωγραφικής που περιέγραψε ο συµµαθητής τους (τα παιδιά του παραπάνω παραδείγµατος 
θα έπρεπε να γράψουν «νεκρή φύση»).
6) Όσοι έγραψαν τη σωστή λέξη κερδίζουν 1 πόντο.
7) Ο πρώτος παίκτης βάζει την κάρτα µε τις άλλες και τις ανακατεύει.
8) Συνεχίζει το παιδί που κάθεται δεξιά του πρώτου παίκτη.
9) Νικητής του παιχνιδιού αναδεικνύεται ο παίκτης που θα συγκεντρώσει πρώτος 5 πόντους.
Καλή διασκέδαση.

Αν θέλετε να βλέπετε θαµπά τον γύρω κόσµο, τότε πειραµατιστείτε µε τις ζελατίνες. Πάρτε δηλαδή τις 
ζελατίνες (θήκες τις οποίες αποθηκεύετε χαρτιά Α4) και τοποθετήστε τες µπροστά στα µάτια σας. Αν 
προσθέσετε περισσότερα φύλλα ζελατίνας, το θάµπωµα θα είναι πιο έντονο. Έτσι µ’ αυτό το υλικό θα 
ανακαλύψετε έναν ακόµη τρόπο να βλέπετε τον κόσµο, όπως οι Ιµπρεσιονιστές ζωγράφοι.

Ψάξτε στα περιοδικά και βρείτε µια ασπρόµαυρη φωτογραφία ή φωτοτυπία, η οποία θα απεικονίζει 
µιαδυο φιγούρες (ανθρώπου) και κολλήστε την παρακάτω. Κατόπιν, παρατηρήστε τις εικονιζόµενες 
φιγούρες και µε το µολύβι προσπαθήστε να τις παραµορφώσετε σε κάποια σηµεία. Μετά µε µαρκαδόρους 
χρωµατίστε έντονα όλη τη φωτογραφία, έτσι που οι εικονιζόµενες φιγούρες να γίνουν εκφραστικές.

Ζωγραφίζοντας κάνεις αφαίρεση
Μπορείτε να κάνετε αφαίρεση, ζωγραφίζοντας ένα θέµα ή ένα αντικείµενο που βλέπετε. Γι’ αυτό, κοιτάξτε 
γύρω σας και βρείτε κάτι που σας αρέσει (π.χ. το βάζο, το λουλούδι, ο πίνακας που είναι κρεµασµένος 
στον τοίχο ή βγείτε έξω για εναλλακτικές επιλογές). Έπειτα παρατηρήστε το θέµα που επιλέξατε και 
προσπαθήστε να το ζωγραφίσετε µε τις µπογιές που θέλετε. Στη συνέχεια ξαναζωγραφίστε το απλά, µε 
λιγότερες λεπτοµέρειες. Για να διασκεδάσετε περισσότερο µπορείτε να ξαναζωγραφίσετε το ίδιο θέµα 
(γεµίζοντας τα παρακάτω πλαίσια), αλλά κάθε φορά να λιγοστεύετε τις λεπτοµέρειες.

Έργα του Πικάσο για παιχνίδι αφαίρεσης
Τα παρακάτω έξι έργα είναι σπουδές που έκανε ο Πικάσο µε θέµα τον ταύρο. Το πρώτο έργο το έκανε 
στις 5 ∆εκεµβρίου 1945 και το τελευταίο στις 17 Ιανουαρίου 1946. Αλλά εµείς µπερδέψαµε τη σωστή 
σειρά. Θέλουµε να βάλουµε τα έργα µε τη σειρά που τα έκανε, αλλά δεν θυµόµαστε τη σωστή σειρά.
Εσείς µπορείτε να µας βοηθήσετε, κόβοντας τα έργα αυτής της σελίδας και βάζοντάς τα µε τη 
σειρά που πιστεύετε πως έγιναν;

Οι καλλιτέχνες της ΠοπΑρτ χρησιµοποιούν 
φωτογραφικό υλικό, αφίσες, στοιχεία από τα 
κόµικς για να συνθέσουν έργα µε νέες αντιλήψεις.
Παρατηρήστε την 1η εικόνα και περιγράψτε 
την: Από τι υλικό µπορεί να έγινε το έργο 
και µε ποιον τρόπο; Ποιος καλλιτέχνης το 
δηµιούργησε και ποιος µπορεί να είναι 
ο τίτλος του έργου;
Παρατηρήστε την 2η εικόνα και περιγράψτε 
την: Τι σας θυµίζει η τεχνική του; Ποιος είναι 
ο καλλιτέχνης που το δηµιούργησε; Ο τίτλος 
µπορεί να βγαίνει από στοιχεία του πίνακα.

Οι καλλιτέχνες αυτών των έργων είναι: 
Ο Αµερικάνος καλλιτέχνης Ρόυ Λίχνεσταϊν (1923), 
δηµιουργεί έργα µε στοιχεία παρµένα από τα 
κόµικς. Χρωµατίζει τα ζωγραφικά ή γλυπτά του 
έργα µε µικροσκοπικές κουκκίδες, αναπαράγοντας 
τις κουκκίδες µε µια τεχνική που χρησιµοποιείται 
στην τυπογραφία.
Ο Ιταλός Μίµο Ροτέλα (1918), που σχίζει αφίσες 
του κινηµατογράφου και µετά τις κολλά σ’ ένα 
µουσαµά, όπου αποκαλύπτει από κάτω στρώµατα 
άλλων αφισών.

Μετά από αυτά που γνωρίσατε για την τεχνική της ΠοπΑρτ, χρησιµοποιήστε τις φωτογραφίες 
από περιοδικά ή αφίσες και φτιάξτε τα δικά σας έργα. Επίσης, οι τεχνικές των κόµικς µπορεί να 
σας δώσουν και άλλες ιδέες για τα έργα σας.
