

Το τεύχος που κρατάς έχει μια ιδιομορφία: σου δίνεται με τη σύσταση να μη το 
διαβάσεις. τουλάχιστο με την έννοια που διαβάζεις ένα άλλο βιβλίο για να κατα-
νοήσεις το περιεχόμενό του.
Πράγματι,  οι  ασκήσεις  που  σου  δίνει  ο  καθηγητής  σου  είναι  για  να  εργαστείς 
μόνος. Γιατί το να λύσεις μια άσκηση σημαίνει πολλές φορές όχι μόνο ότι έχεις 
κατανοήσει την αντίστοιχη θεωρητική ύλη αλλά και ότι ξέρεις να τη χρησιμοποιή-
σεις για να δημιουργείς, να ανακαλύπτεις ή να επιβεβαιώνεις κάτι καινούριο. Και 
αυτό έχει ιδιαίτερη σημασία για σένα τον ίδιο. Δεν μπορεί παρά να έχεις και εσύ τη 
φιλοδοξία να λύνεις μόνος, χωρίς βοήθεια, τις ασκήσεις, για να νιώθεις τη χαρά 
αυτής της δημιουργίας, της ανακάλυψης.
Πρέπει να ξέρεις ότι, όταν δυσκολεύεσαι στη λύση μιας άσκησης, τις πιο πολλές 
φορές υπάρχει κάποιο κενό στη γνώση της αντίστοιχης θεωρίας. Πήγαινε λοιπόν 
πίσω στο διδακτικό βιβλίο κάθε φορά που χρειάζεται να εντοπίσεις και να συ-
μπληρώσεις τέτοια κενά. Οπωσδήποτε, πριν καταπιαστείς με τη λύση των ασκή-
σεων, πρέπει να αισθάνεσαι κάτοχος της θεωρίας που διδάχτηκες.
Εκτός από την κατανόηση της θεωρίας μπορεί να βοηθηθείς στη λύση μιας άσκη-
σης από τα παραδείγματα και τις εφαρμογές που περιέχει το διδακτικό σου βιβλίο. 
Αν παρ’ όλ’ αυτά δεν μπορείς να προχωρήσεις, στο τέλος του βιβλίου σου θα βρεις 
μια σύντομη υπόδειξη που ασφαλώς θα σε διευκολύνει.
Στις ελάχιστες περιπτώσεις που, έχοντας εξαντλήσει κάθε περιθώριο προσπά-
θειας, δε βρίσκεται η πορεία που οδηγεί στη λύση της άσκησης, τότε και μόνο τότε 
μπορείς να καταφύγεις σ’ αυτό το τεύχος και μάλιστα για να διαβάσεις εκείνο το 
τμήμα της λύσης που σου είναι απαραίτητο για να συνεχίσεις μόνος.
Ουσιαστικά λοιπόν δεν το ‘χεις ανάγκη αυτό το τεύχος. Σου παρέχεται όμως για 
τους εξής λόγους:
α) Για να μπορείς να συγκρίνεις τις λύσεις που εσύ βρήκες.
β) Για να σε προφυλάξει από ανεύθυνα «λυσάρια».
γ) Για να απαλλάξει τους γονείς σου από αντίστοιχη οικονομική επιβάρυνση.
δ) Για να έχεις εσύ και οι συμμαθητές σου την ίδια συλλογή ασκήσεων που είναι 
έτσι επιλεγμένες ώστε να εξασφαλίζουν την εμπέδωση της ύλης.
ε) Για να εργάζεσαι χωρίς το άγχος να εξασφαλίσεις οπωσδήποτε για κάθε μάθη-
μα τις λύσεις των ασκήσεων.
Το τεύχος λοιπόν που κρατάς είναι φίλος. Να του συμπεριφέρεσαι όπως σ’ ένα 
φίλο που έχει δει πριν από σένα την ταινία που πρόκειται να δεις: μην του επιτρέ-
ψεις να σου αποκαλύψει την «υπόθεση» πριν δεις και εσύ το έργο. Μετά μπορείτε 
να συζητήσετε. Η σύγκριση των συμπερασμάτων θα είναι ενδιαφέρουσα και προ-
παντός επωφελής.



Βάσει του ν. 3966/2011 τα διδακτικά βιβλία του Δημοτικού, του 

Γυμνασίου, του Λυκείου, των ΕΠΑ.Λ. και των ΕΠΑ.Σ. τυπώνονται 

από το ΙΤΥΕ - ΔΙΟΦΑΝΤΟΣ και διανέμονται δωρεάν στα Δημόσια 

Σχολεία. Τα βιβλία μπορεί να διατίθενται προς πώληση, 

όταν φέρουν στη δεξιά κάτω γωνία του εμπροσθόφυλλου 

ένδειξη «ΔΙΑΤΙθΕΤΑΙ μΕ ΤΙμή ΠώΛήΣήΣ». Κάθε αντίτυπο 

που διατίθεται προς πώληση και δεν φέρει την παραπάνω 

ένδειξη θεωρείται κλεψίτυπο και ο παραβάτης διώκεται 

σύμφωνα με τις διατάξεις του άρθρου 7 του Νόμου 1129 

της 15/21 μαρτίου 1946 (ΦΕΚ 1946, 108, Α΄).

Απαγορεύεται η αναπαραγωγή οποιουδήποτε τμήματος αυτού 
του βιβλίου, που καλύπτεται από δικαιώματα (copyright), ή η 
χρήση του σε οποιαδήποτε μορφή, χωρίς τη γραπτή άδεια του 
Υπουργείου Παιδείας, Διά Βίου Μάθησης και Θρησκευμάτων/
ΙΤΥΕ - ΔΙΟΦΑΝΤΟΣ.

